## [The New Backlog](http://www.jpattonassociates.com/the-new-backlog/)

"Litteän" backlogin sijaan tekstissä ajettiin User Story Mapin käyttämistä. Siinä tehdään feature/epic-tason User Storyja, jotka järjestetään loogisen työprosessin mukaisesti vasemmalta oikealle. Ylätason tarinat jaetaan normaaleihin, toteuttamiskokoisiin User Storyihin, jotka järjestetään ylätason otsikon alle prioriteettijärjestykseen. 

Kirjoittajan mukaan tällaisen järjestelmän etuna on se, että vaatimusten kartoittamisvaiheessa tehty jäsentelytyö ei mene hukkaan, vaan ominaisuuksien väliset suhteet säilyvät helpottaen lopullisen tuotteen hahmottamista sekä asiakkaan että kehittäjän kannalta. Kommunikointi ja vaatimusten validointi helpottuu, kun asiakkaan kanssa voi ikään kuin kävellä prosessin läpi niin, että loogisesti toisiaan seuraavat asiat seuraavat toisiaan myös kartalla. On helppo nähdä, missä kehityksen kanssa mennään, kun suuremmat kokonaisuudet on hahmoteltu omiksi osioikseen ja erilaisia tehosteita (esim. värejä) voi hyödyntää visuaalisen hahmottamisen apuna. 

Konseptiin kuuluu kirjoittajan mielestä myös walking skeleton -tyyppinen kehittäminen siten, että valitaan kustakin ylätason tarinasta prioriteetiltaan korkeimmat julkaisuun mukaan, ja näin saadaan koko ajan tärkeimmät ominaisuudet sisältävä kokonainen tuote kehityksen lopputulemana. Tuotetta laajennetaan hiljalleen ottamalla mukaan alemman prioriteetin tarinoita.
